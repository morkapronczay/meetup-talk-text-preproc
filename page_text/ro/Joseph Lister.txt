Joseph Lister (n. 5 aprilie 1827, Upton House, Newham[*], Regatul Unit – d. 10 februarie 1912, Kent, Regatul Unit) a fost chirurg englez. Este creatorul asepsiei, folosind pentru prima dată fenolul (1865) ca antiseptic la dezinfecția rănilor și la curățarea instrumentelor chirurgicale.


== Biografie ==
S-a născut la Upton, Essex. Tatăl său a fost celebrul fizician, optician și inovator în domeniul microscoapelor, Joseph Jackson Lister.
La școlile din orașul natal învață engleza și germana, care vor fi limbile de bază ale studiilor sale medicale de mai târziu.Intră la Universitatea din Londra la secția Arte mai întâi, ca la 25 de ani să-și ia doctoratul în medicină.
În 1854, Lister devine asistentul, dar și prietenul celebrului chirurg James Syme la Universitatea din Edinburgh, Scoția. Se căsătorește cu fiica acestuia, Agnes, care îi va fi un ajutor neprețuit în laboratoarele de cercetare medicală.


== Activitate ==
În acea perioadă infecțiile erau explicate ca fiind efectul prezenței în aer a unor substanțe chimice, "miasme", care acționează asupra țesuturilor. Noțiunile de igienă elementară ca spălatul mâinilor sau a rănilor erau considerate inutile. Operele lui Ignaz Semmelweis și Oliver Wendell Holmes, referitoare la asepsie, erau ignorate.
Studiind scrierile lui Pasteur, Lister își dă seama că fermentarea și putrezirea pot avea loc și în absența oxigenului și aceasta în prezența anumitor microorganisme. Tratând instrumentele chirurgicale și rănile cu fenol, Lister ajunge la performanța (1869) de a reduce mortalitatea operatorie de la 50 la 15 la sută.


== Note ==


== Bibliografie ==
Fitzharris, Lindsey (2017). The Butchering Art: Joseph Lister's Quest to Transform the Grisly World of Victorian Medicine. New York: Scientific American/Farrar, Straus and Giroux. ISBN 978-0374117290. OCLC 978250363. 


== Legături externe ==

en  Institutul Lister
en  Colecția portretelor lui Lister de la National Portrait Gallery, Londra
Lucrări de Joseph Lister la Proiectul Gutenberg
Lucrări de Lord Lister la Proiectul Gutenberg
Opere de sau despre Joseph Lister la Internet Archive
Opere de sau despre Lord Lister la Internet Archive
 Lucrări de Joseph Lister la LibriVox (cărți audio aflate în domeniul public)
The Lister Institute
Collection of portraits of Lister at the National Portrait Gallery, London
Statue of Sir Joseph Lister by Louis Linck at The International Museum of Surgical Science in Chicago
Commemorative plaque to Lord Lister at the Edinburgh Medical School