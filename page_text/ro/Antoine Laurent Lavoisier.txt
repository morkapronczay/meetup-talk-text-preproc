Antoine Laurent de Lavoisier (n. 26 august 1743; d. 8 mai 1794) a fost un chimist, filozof și economist francez. În 1771 s-a căsătorit cu Marie-Anne Pierrette Paulze care avea atunci 13 ani. Lavoisier a fost decapitat pe ghilotină de revoluționarii francezi.
Deși a fost respectat pe vremea sa, el a avut mai multe erori. De exemplu, a greșit când a spus că toți acizii conțin oxigen, dar la acea vreme nu fusese descoperit încă acidul clorhidric.
A clasificat substanțele anorganice în oxizi, baze, acizi și săruri. De asemenea, el a elaborat o listă a tuturor elementelor chimice cunoscute atunci și a enunțat legea conservării masei substanțelor.
A introdus noțiunea de element chimic și a demonstrat că tot ce ne înconjoară este compus din elemente chimice.
De asemenea, a dovedit că arderile care se produc în aer au loc deoarece acesta conține oxigen.
În timpul Revoluției franceze este considerat contrarevoluționar și este condamnat la moarte prin ghilotină, fiind acuzat de "participarea într-o conspirație a dușmanilor Franței, împotriva poporului francez".
După un an, cazul a fost reluat, iar Lavoisier a fost achitat post-mortem din lipsă de probe.


== Note ==


== Bibliografie ==
Simmons, John: 100 cei mai mari savanți ai lumii (traducere din engleza) Editura Lider, 2008, ISBN 6070
Axente Sever Banciu, Alexandru Pop, Spre chimia modernă, Editura Albatros, 1987, pp. 123-131


== Legături externe ==
ro  Lavoisier, părintele chimiei moderne