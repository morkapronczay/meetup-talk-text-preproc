Victor Moses (Kaduna, 1990. december 12.) nigériai válogatott labdarúgó, az angol élvonalbeli Chelsea FC játékosa, de kölcsönben a Fenerbahçe csapatában szerepel. Moses több poszton is jól játszik, de általában bal szélsőként van jelen a pályán. Válogatottban először az Angol U16-os fiúk csapatában képviseltette magát, ami után az U17, az U19 és az U21-es csapat következett. Később úgy döntött, hogy a nigériai labdarúgó-válogatott-ban kezdi meg felnőtt válogatott karrierjét.


== Pályafutása ==


=== Crystal Palace FC ===
Moses 11 éves korában Angliába költözött. A Stanley Technical High School-ba járt (amit ma Harris Academy-ként ismerünk)  South Norwoodban. Mindeközben a helyi Tandridge ligában játszott, ahol a Crystal Palace tehetségkutatói szemet vetettek rá. Nagyon lenyűgözte Moses játéka a felderítőket, ezért felajánlották neki, hogy az Eagles' akadémián játszhat és ezt el is fogadta.
Nem sokkal azután, hogy játszani kezdett az akadémiában azt javasolták neki, csatlakozzon a Whitgift iskolába Croydonban, ahol a korábbi Palace játékos Steve Kember és a Arsenal, Chelsea sztárja Collin Pates tanította a fiatalokat. Mindez annak reményében történt, hogy a jobb minőségű oktatás és felszerelés segítheti őt jobb játékossá fejlődni.
Először 14 éves korában emelkedett ki a többiek közül amikor is az U14-es korosztályban 50-szer talált be az ellenfél kapujába egy szezon alatt és 3 év alatt több mint 100 gólt szerzett amivel a Withgiftnek segített megnyerni az iskolai kupát és a nemzeti kupát, ahol 5 gólt szerzett a torna döntőjében a Healing iskola ellen Walkers Stadionban, Leicesterben.
A Championship-ben 2007 november 6-án debütált idegenben a Cardiff ellen.
A Palace-ban jól szerepelt ugyanis az első szezonjában három gólt szerzett és így jól beilleszkedett a csapatba. A következő szezonban 4 éves szerződést írt alá a Palace-szal azonban a következő szezonban nem ment neki mindig jól a játék és csak 2 gólt szerzett.


=== Wigan Athletic FC ===


=== Chelsea FC ===
2012 augusztus 23-án a Wigan elfogadta a Chelsea ötödik ajánlatát Mosesért 11.5 millió fontért négy sikertelen próbálkozás után. Ezzel Moses esélyt kapott, hogy megállapodjon a szerződését illetően a Chelsea vezetőségével. Augusztus 24-én a bejelentették a játékos érkezését. Első mérkőzését a Queens Park Rangers ellen csereként játszotta.
Első kezdőként lejátszott mérkőzésére a Ligakupában került sor a Wolverhampton ellen és a 71. perben meg is szerezte első gólját a Kékeknél. A Bajnokok Ligájában a Nordsjælland ellen léphetett pályára először. Október 31-én a meccs emberévé választották a Manchester United ellen 5-4-re megnyert Ligakupa mérkőzés után. Jó formáját folytatta és első Premier Ligában szerzett gólját három nappal az előző sikere után lőtte a Swansea-nak, a következő héten pedig a 93. percben csereként beállva győztes gólt fejelt Juan Mata beadása után a Shakhtar Donetsk-nek. 2013-as góljainak sorozatát 5 nappal az újévi ünneplés után szerezte egy Ligakupa mérkőzésen.
Hogy még egy versenysorozatban kiteljesedhessen, ezért a Rubin Kazan ellen az oda- és visszavágón is gólt szerzett, így segítve csapatát a következő fordulóba jutáshoz. Ezt a szép teljesítmény a Basel elleni elődöntőben is megismételte mindkét mérkőzésen.
Később a Benfica elleni döntőben nem lépett pályára, de mégis ünnepelhetett mivel egy késői góllal a Chelsea megnyerte a kupát. A Premier League-ben a 3. helyen végzett csapatával, amivel biztosították a következő évi Bajnokok Ligája-indulást.


=== Liverpool FC ===
2013. szeptember 2-án 1 évre szóló kölcsönszerződést írt alá a "vörösökkel".


=== A válogatottban ===


=== Anglia ===


=== Nigéria ===
Bár az angol utánpótlás-válogatottban szerepelt, felnőttként Nigériát választotta. 2011-ben többször is behívták, de a FIFA nem engedélyezte a játékát, egészen november 1-jéig, amikor is ő és Shola Ameobi megkapta az engedélyt.  Első gólját 2012. október 13-án szerezte a Libéria elleni ANK selejtezőn. A 2013-as ANK-n a győztes nigériai válogatottban 2 gólt szerzett, és a torna végén megkapta a Fair Play-díjat.


== Sikerei, díjai ==
Afrikai Nemzetek Kupája-győztes (2013)
Fair Play-díj (2013, ANK)
Európa Liga-győztes (2013)


== Statisztika ==


== Jegyzetek ==


== Források ==

Victor Moses. worldfootball.net
Victor Moses. national-football-teams.com